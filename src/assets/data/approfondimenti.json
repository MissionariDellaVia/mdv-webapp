{
  "header": {
    "backgroundImage": "approfondimenti.jpg",
    "title": "Approfondimenti",
    "caption": null,
    "brandImage": null
  },
  "sections": [
    {
      "title": "Breve storia della comunità",
      "caption": null,
      "articles": [
        "La storia della comunità è partita dal cuore di Dio e dalla libera risposta di tre giovani provenienti\nda diverse parti d’Italia, che sentendo di consacrarsi a Dio, si ritrovarono a vivere una missione\ncomune: fra Faustino, fra Umile e suor Chiara. Con l’entusiasmo e la semplicità di voler vivere il\nVangelo, si imbattono in una prima esperienza di vita evangelica, sentendo che lo Spirito Santo\nfaceva crescere in loro un forte desiderio di missionarietà contemplativa, un grande amore per la\nVerità e per una radicale povertà. Dopo essersi confrontati con l’allora Vescovo di Lamezia Terme,\nmons. Luigi Antonio Cantafora, che seguiva questo loro desiderio, offrirono un pellegrinaggio per\ncomprendere meglio la loro vocazione, percorrendo a piedi e senza nulla – come i primi discepoli\ndel Signore – vari santuari mariani dell’Europa. Ivi, per grazia di Dio, sentirono forte nel cuore il\nrichiamo missionario a donare la loro vita per testimoniare che Dio si è proclamato Verità, proprio\nquella verità che il cuore dell’uomo cerca incessantemente: la verità dell’Amore.",
        "Iniziarono così, in una Chiesa semi-abbandonata, sita in un terreno deserto alla periferia di\nLamezia Terme, a vivere una vita semplice da missionari poveri e itineranti, avendo come unica\nregola il Vangelo, mettendosi sotto la protezione della Madonna della Via, fiore del Carmelo e di\nSan Giuseppe suo sposo, patroni e protettori della loro vita. Il percorso intrapreso proseguì non\nsolo con la loro consacrazione religiosa (con il loro semplice abito religioso color terra, per\nricordare l’umiltà di Dio che spogliò sé stesso prendendo la nostra natura umana), ma ricevettero\nanche l’approvazione da parte della Chiesa; inoltre i due fratelli divennero sacerdoti.",
        "Da questi “semini” sono nate due piccole comunità divenute un Istituto religioso con due rami:\nquello dei fratelli e quello delle sorelle che, ispirandosi alla vita della prima comunità cristiana di\nGerusalemme\n(“quelli della Via” – At 9,2\n), vivono la grazia della consacrazione religiosa modellata\nsullo stile dei missionari apostolici, evangelizzatori poveri e itineranti.",
        "Proprio questa aperta accoglienza ha suscitato “un’onda di amore” che ha coinvolto tante persone\nche vengono a pregare, a lavorare insieme a noi o semplicemente a trovare un po’ di ristoro, di\naccoglienza, di rispetto e di pace. Per grazia di Dio la chiesa di S. Chiara, luogo nativo della\ncomunità, è così diventata un’oasi di pace con Dio e fra gli uomini.",
        "Da qui è nato il movimento laicale con le sue comunità mistiche ed evangelizzatrici, unite dalla\nParola e dalla presenza di Cristo. I consacrati sono testimonianza della chiamata radicale alla\nsequela di Gesù, e accompagnano e supportano il cammino delle comunità dei laici"
      ],
      "image": {
        "url": "../assets/blabla.png",
        "align": "left"
      }
    },
    {
      "title": "Lo stile di vita",
      "caption": null,
      "articles": [
        "Le nostre giornate sono scandite dalla preghiera, dal lavoro manuale (con il quale provvediamo ai\nnostri bisogni e siamo in contatto con la creazione), dalla formazione umana e spirituale (fondata\nsulla Parola di Dio e sull’insegnamento della Chiesa) e dall’annuncio di Gesù, uscendo per la\nstrade. Dediti alla nuova evangelizzazione nelle sue svariate forme (catechesi, predicazioni,\nmissioni popolari e parrocchiali...), viaggiamo anche di totale provvidenza (cf Lc 10,3-\n9), facendo pellegrinaggi a piedi e in autostop.",
        "Cerchiamo di vivere una povertà radicale, così da poter testimoniare che è Cristo il nostro tutto.\nInoltre per mezzo della povertà abbiamo la possibilità di incontrare la gente nella quotidianità.\nIl nostro stile di vita mendicante ci permette di essere in comunione con gli ultimi e di non\ndimenticare che Dio stesso è il mendicante di amore che ci cerca incessantemente. Ci impegniamo\nperciò a considerarci ultimi e a non considerare nulla come nostra proprietà o dominio, perciò\nviviamo senza circolo di denaro, per vivere il Vangelo nella sua radicalità e bellezza"
      ],
      "image": {
        "url": "../assets/blabla.png",
        "align": "right"
      }
    },
    {
      "title": "l'intuizione spirituale",
      "caption": null,
      "articles": [
        "L’intuizione spirituale è quella di riproporre la vita dei primi missionari del Vangelo, rinvigorendo\nnel popolo di Dio lo spirito delle prime comunità cristiane, proclamando e testimoniando che:Gesù è VIA, VERITA’ e VITA!",
        "Non si tratta semplicemente di ripetere qualcosa del passato, ma di rinvigorire nell’oggi la\ntestimonianza cristiana, vivendo la Via come luogo della presenza di Cristo.\nPerciò ci impegniamo in modo specifico a creare comunità cristiane, centrate sulla Parola di Dio,\nben fondante sull’insegnamento della Chiesa e con l’impegno specifico di essere missionarie.",
        "Oltre ai voti di obbedienza, povertà e castità, che designano la vita totalmente donata, il carisma\nrichiede un quarto voto particolare, cioè quello di conformazione a Cristo Verità nella Carità (cf Gv\n18,37).",
        "A tale ispirazione è di esempio l’esperienza dei santi Pietro e Paolo per l’amore alla chiesa e lo zelo\nmissionario; di San Francesco d’Assisi che riprodusse la vita povera ed itinerante dei primi\ndiscepoli del Signore; e l’esempio di Santa Teresa di Lisieux, capace di tracciare la “piccola via” per\nseguire il Signore con semplicità e amore confidente anche nelle più piccole cose"
      ],
      "image": {
        "url": "../assets/blabla.png",
        "align": "right"
      }
    }
  ]
}